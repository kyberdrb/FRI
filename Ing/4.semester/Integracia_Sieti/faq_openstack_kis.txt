PROBLÉM: Pri vymazávaní stack-u sa stack neodstráni so stavom "Delete failed", a to ani po opakovaných pokusoch.
RIEŠENIE: V časti "Network -> Routers" označíme všetky routre a vymažeme ich kliknutím na tlačidlo "Delete Routers". Potom v časti "Network -> Networks" označíme všetky siete a vymažeme ich kliknutím na tlačidlo "Delete Networks". V prípade, že siete nepôjdu vymazať, uistíme sa, že sa všetky routre úspešne odstránili. Nakoniec odstránime stack v "Orchestration -> Stacks": označíme ho a klikneme na tlačidlo "Delete Stacks". Stack by sa mal úspešne odstrániť

PROBLÉM: Na inštanciu nie je možné prihlásiť sa nastaveným SSH kľúčom. Prihlasovanie zlyhá hlásením "Permission denied" a dotazovaním na heslo, namiesto toho, aby sme boli okamžite prihlásení na konzolu servera.
RIEŠENIE: V časti "Compute -> Instances" pre každú inštanciu klikneme v rozbaľovacom menu na položku "Soft Reboot Instance" alebo "Hard Reboot Instance". Inštancia sa následne reštartuje. Po chvíli (opingať ide po cca 5 min, prihlásiť po ďalších cca 3 min.) sa znovu skúsime prihlásiť. Ešte predtým vykonáme príkaz (iba pre linuxové systémy) "ssh-keygen -R <Floating_IP_inštancie>", aby sme predišli chybovým hláseniam z konfliktov identít. Chcel som to vyriešiť ešte aj tak, že do "userdata" časti YAML skriptu som dal príkaz "reboot", ale aj napriek tomu sa do inštancie nedalo prihlásiť pomocou SSH kľúča t.j. reboot musí byť vykonaný z OpenStack rozhrania.